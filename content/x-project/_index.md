---
title: "پروژه‌ی ایکس"
draft: false
---
پروژه‌ی ایکس: هر ماه یک چالش
===

از ۱ اسفند قصد دارم که برای خودم پروژه‌ای تحت عنوان پروژه‌ی ایکس رو شروع کنم. ایده‌ی این پروژه از [اینجا](https://medium.com/@maxdeutsch/m2m-day-1-completing-12-ridiculously-hard-challenges-in-12-months-9843700c741f) گرفته شده هستش. قرار هستش که هر ماه یک چلنج خیلی سخت برای خودم تعریف کنم و تلاش کنم که طی یک ماه بهش برسم. این پروژه یکسال ادامه داره. 

چرا این کار رو می‌کنم؟
---
هدف این قضیه به جز سرگرمی و لذت اینه که بتونم به محدودیت‌های خودم پی ببرم. ببینم تا کجا می‌تونم روی خودم حساب کنم و سعی کنم از حداکثر پتانسیل توانایی و یادگیری‌م استفاده کنم. برای اینکه تعهد داشته باشم نسبت به این کار، اینجا راجع بهش می‌نویسم که به قول نویسنده‌ی اصلی قضیه، اون public embrassment یه جورایی تعهد من رو تضمین کنه.

چند تا رو فکر می‌کنی بهش می‌رسی؟
---
حقیقش نمی‌دونم. وقتی یه چلنجی رو کامل از پسش بر میام، معنی‌ش این بوده که حتی می‌تونستم فراتر از اون هم برم و چلنج رو از اول سخت‌تر برای خودم تعریف کنم! پس بهترین حالت وقتی هستش که به سختی ددلاین رو میت کنم (اگر زود چلنج رو انجام بدم به این معنی هستش که از اول هدف آسونی رو انتخاب کردم و توانایی‌م بیشتر از اون بوده. اگر دیر به چلنج برسم ینی چلنج از سطح مهارت من در یک ماه بالاتر بوده.)

آیا به صورت full-time روی این چلنج‌ها کار می‌کنم؟
---
خیر! من من به صورت تمام‌وقت شاغل هستم و در روز ۵ ۶ ساعت وقت برای کارهای جانبی بیشتر ندارم. به علاوه اینکه من تمایل دارم هر شب بخشی از زمانم رو به کتاب خوندن اختصاص بدم. با این تفسیر، اگر سیستم خواب و این‌هام رو در نظر بگیرم، روزی احتمالا ۳ ۴ ساعت وقت بیشتر برای این چلنج ندارم.

هر روز این چلنج رو گزارش می‌کنم؟
---
بله! من سعی دارم هر روز یه گزارشی تهیه کنم در رابطه با کاری که اون روز برای چلنج ماه انجام دادم. داخل گزارش‌هام خیلی قرار نیست موضوعی رو آموزش بدم هر چند که احتمالا یه سری توضیحات داشته باشه ولی به هر حال هدفش بیشتر گزارش هست. همین موضوع که این عادت رو در خودم ایجاد کنم که هر روز ۳ ۴ ساعت روی موضوعی شخصی کار کنم و هر روز هم راجع بهش بنویسم، خودش یک مینی‌چلنج هستش!

